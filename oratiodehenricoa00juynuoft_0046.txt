42 T. G. Ι. IUYNBOLL

tio videtur institisse. Alterum exhibiturum fuisset Grammaticas de linguis,
quae dicuntur , Indo-Germanicis Observationes ; Comparationem Radicum lin-
guae Sanscriticae cum reliquis dialectis alterum. Eius autem in has Literas
ardore in dies augescente, cuius ne publica quidem indicia desunt, nul-
lum est dubium, quin, promissis postquam steterat, plura aliquando ad-

didisset. Hoc enim testatur insignis apparatus, quem per longum tempus
iam congesserat, eximiis observationibus refertus.

I-Iaec vero Opera quominus absolveret, mors impedivit. Sic, ΑΛ Deus
voluit O. M. ploravimus iure et acerbe. Virum enim desideramus incom-
parabilem, passique sumus iacturam quam gravissimam. Sed lacrymis iun-
gamus animum, summa Dei Numen veneratione prosequentem , magnasque
Ei, tantum nobis aliquamdiu Virum largito, gratias agentem perpetuo.
Eius enim memoria vivit, atque vivet in aeternum. Haec nobis in mentem
revocet, quae fecerit, quae dixerit, quae monuerit. Haec nos incitet ad
nondum absoluta perficienda, ad vix incepta absolvenda, ad intacta hucus—
que inchoanda, tentanda saltem. Talia ut aggrediamur continuo, tum Pa-
tria, tum universa et Literarum ae Disciplinarum, et Humanitatis causa
suo iure flagitant. Quibus conatibus promovendis quicunque inservire ipsi
nequeunt, hi faveant iisdem, validisque stimulis alios excitent, et auxiliis
iuvent. Omnes, quod possint, faciant, quo celerius humanae cognitionis fi-
nes proferantur ulterius.

In Vobis autem, Iuvenes Ornatissimi! in Vobis praesertim, qui Vete-
rum et Orientalium Literis operam navatis, Vestrisque Sodalibus, Aca-
demiarum aliorumque Athenaeorum Civibus, in Vobis omnibus, non minus
quam in Viris, aetatis flore vigentibus, Patria suam spem posuit. Haec
si quando magnis cladibus afficitur, — quas quoties hisce annis subiit! --
ab iis pariter atque a Vobis has calamitates reparatum iri merito expectat.
Sancto hocce officio quo religiosius fungamur, Magnorum Virorum exem-
plum et monita nobis ob oculos ponamus perpetuo. Ita quaenam agenda
sint, et quomodo singula, intelligimus; ita quid effici, quid unus praestare
possit, videmus. In hos Viros cum intuemini, non ultimo loco, sicuti nul-
lus dubito, mente Vobis obversabitur HAMAKERUS. Hunc semper colatis,

huius exemplum imitemini, huic, quantum fieri possit, similes reddamini. —·

